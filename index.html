<!DOCTYPE html>
<html lang="uk">
  <head>
    <meta charset="UTF-8" />
    <meta http-equiv="X-UA-Compatible" content="IE=edge" />
    <meta name="viewport" content="width=device-width, initial-scale=1.0" />
    <title>7 аспектів сеньйорності</title>
  </head>
  <body>
    <header>
      <a href="/" title="Це логотип такий х)">logo</a>
      <a href="#">БЛОГИ</a>
      <time datetime="2022-08-10T12:00">10 серпня, 12:00</time> Alexander Skakunov, Web developer
    </header>

    <main>
      <h1>7 аспектів сеньйорності</h1>
      <p>
        В різних ситуаціях поняття «senior developer» може означати різні речі: хтось може братись за надскладні
        завдання, а інший — давно на цьому проєкті і швидко закриває таски. В цій статті я спробую подивитись на поняття
        сеньйорності з різних аспектів.
      </p>
      <video
        src="./video/video_2022-06-09_19-16-31.mp4"
        controls
        poster="./video/rav4lead.jpg"
        width="500"
        height="400"
      ></video>
      <p>
        На одному проєкті, де я працював, в коді було багато замовчань: наприклад, всі ID для текстових публікацій
        починались на 1**** (наприклад, 12222), а ID відповідних картинок для них — на 8**** (відповідно, 82222). Чому
        такий дивний і не масштабований мапінг? Тому, що хтось колись зробив «костиль», а далі девелопери просто
        продовжували традицію. І коли я тільки прийшов на проєкт, тімлід здивувався, що я сам не здогадався, мовляв:
        «Так ти ж сеньйор?!».
      </p>
      <iframe
        width="700"
        height="500"
        src="https://www.youtube.com/embed/TyUBFFimbCw"
        title="YouTube video player"
        frameborder="0"
        allow="accelerometer; autoplay; clipboard-write; encrypted-media; gyroscope; picture-in-picture"
        allowfullscreen
      ></iframe>
      <p>
        Після того, як я підняв з підлоги свою відпавшу щелепу, я задумався — а дійсно, що таке сеньйор? Якщо тімлід
        сплутав тепле з м’яким, то, виходить, що є різні сорти сеньйорів?
      </p>
      <p>
        Я дійшов до висновку, що, дійсно, є декілька напрямків, за якими сеньйор може розвиватись. Можна сказати, що
        бали сеньйорності конкретного девелопера на конкретному проєкті складаються з наступних аспектів.
      </p>
      <video src=""></video>
      <h2>1. Computer Science</h2>
      <p>
        Цей напрямок не дарма називається комп’ютерні НАУКИ — в якомусь сенсі, треба бути вченим: знати загальні ідеї
        типу теорії множин, теорії ймовірностей, структури даних, O-складність алгоритмів, черги, кешування та
        буферизацію, патерни проєктування і т.п.
      </p>
      <p>
        Сеньйор цього аспекту розуміє базові принципи, що приводить до наступних наслідків. По-перше, якщо має бажання,
        може побудувати таке саме своє «з лайна і палок». По-друге, не захоплюється новими реалізаціями старих ідей: ну
        ок, з’явилась Kafka, але ж це просто шина даних, їх в тому чи іншому вигляді використовують вже півсотні років —
        якщо буде треба, додамо, а якщо ні, то принцип YAGNI ніхто не скасовував.
      </p>
      <q>
        Ціль — мати уявлення, як аналоговий світ опрацьовується дискретними інструментами. (Якщо ви не зрозуміли слово
        <em>«дискретний»</em>, то це може означати брак знань саме за цим пунктом).
      </q>
      <p>Цей аспект, по ідеї, прокачується якісною освітою (факультет «Комп’ютерні науки»).</p>
      <h2>2. Сучасні інструменти</h2>
      <p>
        Треба знати всі ці Ажури з Кубернетесами, добре в них орієнтуватись, розуміти плюси та мінуси і через то
        уявляти, куди все далі буде рухатись. Наприклад, непогана ідея — слідкувати, що зараз вже вміє штучний інтелект.
        Досвідчений інженер може побудувати свою армію перцептронів, але нащо, якщо є стандартні реалізації нейромереж?
      </p>
      <q>Ціль — не вигадувати велосипед.</q>
      <p>
        Окрім проєктного досвіду, цей аспект прокачується тренінгами та сертифікаціями на відповідну тему — не такий
        важливий сам сертифікат, як підготовка до екзамену.
      </p>
      <h2>3. Конкретний стек</h2>
      <p>
        Наприклад, LAMP vs .NET. Як каже мій знайомий, «я не беру абстрактного синьйора, а беру синйьор Java/ .NET/ рhр/
        whatever».
      </p>
      <q>Ціль — знати мову так добре, щоб розуміти, для яких задач вона не підходить.</q>
      <p>
        Тому сила тут приходить з суровим досвідом на реальних проєктах. На формошльопному проєкті немає потреби у Late
        Static Binding, але як тільки з’являється Фабрика Стратегій...
      </p>
      <h2>4. Предметна галузь</h2>
      <p>
        Якщо девелопер працює на проєкті в галузі «логістика», то він 100% знає, як працювати з координатами та часовими
        поясами, мацав руками формулу розрахунку відстані на сфері і не плутає UTC з GMT. Не секрет, що сутність «карта»
        має різні значення для галузей automotive, гемблінгу і платежів.
      </p>
      <p>Одна з ознак добре освіченого спеца в цьому аспекті — це знання галузевих приколів.</p>
      <p>
        Якщо компанія розуміє силу цього аспекту, вона перестає бути галерою з різноманітними проєктами — у компанії
        з’являється <strong>спеціалізація</strong>.
      </p>
      <q>Ціль — перестати бути «несправжнім зварювальником».</q>
      <p>
        Цей аспект прокачується або через Т-спеціалізацію (друга освіта — наприклад, «біоінформатика»), або через
        дистиляцію знання (в термінах Domain Driven Design) з людьми замовника, або через багато років гризіння кактуса
        (досвід).
      </p>
      <h2>5. Конкретно цей проєкт</h2>
      <p>
        Я це називаю «старожил». Старожил знає відповіді на питання «чому саме так?» — всі нашарування логіки проєкту,
        де що лежить, чому були прийняті ті чи інші рішення, і чому ID колекції картинок має починатись на «8». Отримати
        ці знання — це половина затрат на нового девелопера.
      </p>
      <q>Ціль — опанувати крихкий баланс «костилів».</q>
      <h2>6. Delivery-методології</h2>
      <p>
        Скрами, канбани й інші сейфи дані нам для того, щоб досягнути результату у прогнозований час. Сеньйор це
        розуміє, і тому йому не треба пояснювати, чому треба різати задачі з 20 сторіпойнтів на дрібні таски, нащо потім
        за ними логувати час і т.п. Досвідчений сеньйор знає, що єдиний спосіб захиститися від питань менеджерів або
        клієнтів «ну що там, коли вже?» — це дати visibility своїх тасків у трекері.
      </p>
      <img src="./images/screenshot-example.png" alt="Приклад питання" />
      <h2>7. Софт-скіли</h2>
      <p>
        Все, що написано вище — це хард-скіли, роботу треба вміти робити. Але є ще і питання стилю. Софт-скіли включають
        англійську мову, вміння працювати з клієнтом напряму, вміння взаємодіяти з підлеглими, вирішення конфліктів. Є
        якась пекельна впевненість в очах сеньйора, коли він натискає «Деплой» на Продакшн-сервері — джун так ще не
        вміє.
      </p>
      <p>Софт-скіли напрацьовуються з дитячого садочка і далі в процесі самоактуалізації людини.</p>
      <q
        >Ціль — (про це я вже писав) вчитись не бути
        <a href="https://www.youtube.com/watch?v=BabsgCQhpu4" target="_blank">«Джоном Сноу на вечірці»</a>.</q
      >
      <h3>Розберемо архетипи.</h3>
      <p>
        <strong>23-річні сеньйори</strong> — добре
        <a href="https://dou.ua/columns/who-is-ukrainian-senior-dev/" title="Как получаются «сеньоры» в 23 года?"
          >розібрались</a
        >
        в сучасних технологіях та конкретному стеку, ідеально знають цей конкретний проєкт. Але професійно провалюються
        в computer science і галузі, а іноді — ще й персонально у софт-скілах.
      </p>
      <img src="./images/soft-skill-1.png" alt="Діаграма 23-річні сеньйори " />
      <p>
        <strong>Індус-старожил на стороні замовника</strong> (національність варіюється, але типаж ви впізнаєте) — за
        роки роботи ідеально знає цей конкретний проєкт і тримається за своє місце в очікуванні IPO. Непогано знає
        конкретний стек і предметну галузь, тому вважає себе повноцінним сеньйором, і через то поводиться не дуже
        ввічливо (бракує софт-скілів), типу «де ви були 8 років?». Має діру за показником знання сучасних інструментів,
        тому або саботує їх, або винаходить свої «костилі».
      </p>
      <img src="./images/soft-skill-2.png" alt="Діаграма індус-старожил на стороні замовника" />
      <p>
        <strong>Програміст-аутист</strong> — похмурий сеньйор з рівнем комунікації близько нуля (не прокачані
        софт-скіли), який з одного боку все знає, а з іншого, — майже не розмовляє ні з ким. Був в нас девелопер, який
        тільки вітався та прощався на дзвінках, ми його називали «хай-бай девелопер», потім він мовчки змінив стек на
        свому підпроєкті з РНР на Пайтон, а ще згодом — звільнився.
      </p>
      <img src="./images/soft-skill-3.png" alt="Діаграма програміст-аутист" />
    </main>
    <footer>
      <p>
        Маю надію, ця класифікація додасть ясності в комплексне поняття розвитку спеціаліста. І якщо HR шукають
        сеньйор-девелопера, будуть знати, що окрім збігу за ключовими словами конкретного стека з резюме, ще є інші
        аспекти, на які варто звернути увагу.
      </p>
    </footer>
  </body>
</html>
